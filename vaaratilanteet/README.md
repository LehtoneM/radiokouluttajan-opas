# Mahdolliset vaaratilanteet

Hyppyjärjestys ei saa muuttua, ellei radiokouluttajalla ole siitä tietoa (laitevika, kieltäytyjä...), eikä koneessa olevan radio-oppilaan kutsua saa muuttaa.

Varavarjokomennot on harjoiteltava kurssin aikana valjaissa, jos niitä käytetään kerhossa. Komentoihin tulee aina liittää kutsu ja ne on annettava riittävän korkealla ja muut oppilaat huomioiden.

Oppilaan joutuessa kenttäalueen ulkopuolelle on radiokouluttajan annettava hänelle riittävän ajoissa käsky varalaskupaikan etsimisestä. Radiokouluttajan on ilmoitettava avun saapumisesta ja hänen on huomioitava muut oppilaat.

Oppilaan loukkaantuessa aloittaa radiokouluttaja ensiavun muut oppilaat huomioiden. Ensiapu ja toiminta onnettomuustilanteissa on ohjeistettu ohjeessa Toiminta onnettomuustilanteessa, Oppilaan Opas Il:ssa sekä kerhojen omissa ohjeissa.

Radiokouluttaja ei saa vaihtaa tehtäviä toisen kanssa, ellei hyppymestari sitä tiedä.

Radiokouluttajan havaitessa laitteissa vikaa on hänen ilmoitettava siitä viivytyksettä hyppymestarille.
