# Mahdolliset vaaratilanteet

Radiokoulutuksen aikana saattaa syntyä vaaratilanteita, joita on hyvä harjoitella etukäteen.

Varavarjokomennot harjoitellaan radiokouluttajakurssin aikana valjaissa. Komentoihin liitetään aina kutsu ja ne annetaan riittävän korkealla. Näin annetaan ohjattavalle oppilaalle aikaa toimia ja itselle aikaa huomioida muut radio-ohjattavat oppilaat.

Hyppymestarin kanssa sovitty oppilaiden hyppyjärjestys ei saa muuttua (esimerkiksi laitevika, hypystä kieltäytyminen) radiokouluttajan tietämättä, eikä koneessa olevan radio-oppilaan kutsua saa muuttaa.

Oppilaan joutuessa kenttäalueen ulkopuolelle radiokouluttajan on annettava hänelle riittävän ajoissa käsky varalaskupaikan etsimisestä. Radiokouluttajan on ilmoitettava avun saapumisesta ja hänen on huomioitava muut radio-ohjattavat oppilaat.

Oppilaan loukkaantuessa radiokouluttaja aloittaa ensiavun. Hänen on kuitenkin samalla huomioitava muut radio-ohjattavat oppilaat. Ensiapu ja toiminta onnettomuustilanteissa on ohjeistettu Laskuvarjohyppääjän oppaassa sekä kerhojen omissa ohjeissa.

Mikäli radiokouluttajan tarvitsee vaihtaa tehtäviä toisen kouluttajan kanssa, myös hyppymestarille on kerrottava tilanteesta.

Mahdollisesta laiteviasta on ilmoitettava välittömästi hyppymestarille.
